Veel aspecten uit ons dagelijks leven veranderen continu en worden alsmaar vernieuwd of zelfs opnieuw uitgevonden. Denk bijvoorbeeld eens aan de huidige trends wat betreft technologie, interieur, architectuur en natuurlijk mode en cosmetica.

Als jij een fashionista bent die het liefst de laatste ontwikkelingen volgt en graag zo modieus mogelijk door het leven gaat, dan ben je vast geïnteresseerd in de streetwear trends van de herfst en winter van 2022 om indruk te maken op je gehele omgeving! Shop je favoriete items nu voordelig met een JHP Fashion kortingscode en stel in combinatie met de kledingstukken die je al in je kast hebt hangen geweldige, hippe outfits samen.

1 SNEAKERS MET EEN VINTAGE LOOK
Dat sneakers al sinds jaar en dag een deel uitmaken van streetwear is algemeen bekend, maar deze wereldberoemde schoenen zijn uiteraard in veel verschillende modellen, stijlen, kleuren en vormen beschikbaar. Ook in deze periode spelen sneakers de hoofdrol, dit keer in een vintage variant. Dit hoeft echter niet te betekenen dat je op zoek moet gaan naar goed bewaarde modellen van decennia geleden, maar simpelweg dat een nieuw model met een versleten effect helemaal hip is! Neem dus snel een kijkje in de webshop van je favoriete kledingwinkel en kies jouw lievelingspaar uit dat duidelijk geïnspireerd is op de retrostijl van de jaren ‘70 tot 2000. Ook populair zijn modellen uit de oude doos die nieuw leven in zijn geblazen, door bijvoorbeeld de launch van een langzaam uit de omloop geraakt silhouet of sneakers in nieuwerwetse kleuren of van moderne materialen.

2 GENDERLOZE KLEDINGCOLLECTIES
De maatschappij is aan het veranderen en we zijn allang afgestapt van het idee dat er kleuren zijn die alleen geschikt zijn voor meisjes of alleen voor jongens. De volgende stap die nu langzaamaan en voorzichtig wordt geïntroduceerd betreft kleding en schoenen. Je zal op straat dit jaar steeds meer fashion tegenkomen die gekarakteriseerd kan worden als genderless, de Engelse term voor uniseks, en dus door iedereen gedragen kan worden. Als je dus in de winkel of online een kledingstuk, paar schoenen of accessoire tegenkomt dat je aanspreekt maar dat oorspronkelijk bedacht is voor het andere geslacht, twijfel dan niet en bestel het gewoon.

3 CARGO BROEKEN: JE KUNT NOOIT GENOEG ZAKKEN HEBBEN
Een kledingstuk dat een heuze comeback aan het maken is in streetwear mode is de cargobroek, mede door de populariteit van de outdoor esthetiek van de laatste tijd. Een cargobroek beschikt over meerdere extra zakken aan de zijkanten van de benen, meestal op dij- of kniehoogte, en kan dankzij deze bijkomende beschikbare ruimte vaak als vervanging gebruikt worden van een tas. Je zult veel klassieke aardetinten tegenkomen in de huidige collecties, maar soms ook een nieuwe kijk op deze broek met bijvoorbeeld een felle kleur of zelfs een opvallende print. Kies de stijl die het beste bij jou past en combineer deze hippe broek die maximale functionaliteit biedt met een hippe top of trui.

4 GERECYCLEDE MATERIALEN
Lang leve duurzaamheid: de actuele postindustriële samenleving wordt gelukkig steeds milieubewuster en zet zich in de ecologische voetafdruk zo klein mogelijk te houden, een trend die ook terug te zien is in de modewereld. Milieubewustzijn staat centraal in nieuwe streetwear collecties en je vindt een ruim aanbod van kleding en schoenen die op een milieuvriendelijke manier geproduceerd zijn met gebruik van biologische, duurzame en/of gerecyclede materialen. Deze handelswijzen voorkomen verspilling van grondstoffen, stimuleren de recycling van gebruikte items of restmaterialen en streven naar de eerlijke behandeling van personen en werknemers over de hele wereld. De huidige technieken zijn inmiddels zo geavanceerd dat je een product van gerecycled materiaal niet meer met het blote oog kunt onderscheiden van een ‘nieuw’ artikel, dus waar wacht je nog op? Check de laatste streetwear collecties en draag een steentje bij aan het redden van de aarde.

5 GA VOOR EEN ‘PREPPY’ LOOK MET EEN SPENCER
Naast de cargobroek is een ander enorm populair item in streetwear de spencer. Dit kledingstuk, dat van oorsprong meestal een V-hals had en gebreid was, is een combinatie van een trui en een gilet en is tegenwoordig in allerlei maten, kleuren, materialen en pasvormen beschikbaar. Hierdoor kunnen spencers veel verschillende vibes creëren, door ze bijvoorbeeld samen te dragen met een elegante blouse en nette pantalon of juist een baggy T-shirt en wijde jeans. 